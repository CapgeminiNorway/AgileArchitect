+++
date        = "2016-06-09T11:27:27-04:00"
title       = "150 år med vrangforestillinger"
description = "150 år med vrangforestillinger"
tags        = [ "fri tanke", "kritisk tenking", "ateisme" ]
categories    = [ "ateisme", "kritisk tenking" ]
slug        = "ateisme"
+++

Kirken den er et gammelt hus. I 150 år har kirken på Hemnes samlet bygdefolket til barnedåp, konfirmasjon, bryllup og begravelse. Søndre Høland kirke er et seremonirom. Prestene er seremonimestere. Som i alle andre kirker. Jeg er døpt, konfirmert og gift i kirken. Begravelsen min skal ikke skje i kirken. Jeg er ateist og har fått nok av gud. Han er en vrangforestilling. Jeg er lei av at kirken budskap skal stå uimotsagt. Særlig kirkens syn på moral og hva som er rett og galt.

Kirken baserer sin moral på en skrift som i beste fall kan ha literær verdi. En fantasibok med fantasifigurer som er uegnet som moralsk fundament i vår tid. Det finnes ingen bevis for det som står der om livets opprinnelse og livets slutt. Det uomtvistelig faktum er at bibelen vil sende de fleste av oss til helvete i evig pinsel. Fordi vi ikke vil tro på en historie uten bevis. Det er den virkeligheten mange døper barna sin i. En flott og høytidelig seremeoni med dype røtter. Virkeligheten er mer enn bunader, festtaler og god mat. Virkeligheten som ligger i kirkens budskap er evig fortapelse for de fleste av oss.

Bibelen beskriver en gud som enten er maktesløs eller ond. Millioner av mennesker dør og lider uten at den almektige ser ut til å løfte en finger. I 2015 døde det 16.000 barn under fem år hver eneste dag. Uransakelig er hans veier sies det. Gud er en vrangforestilling, han finnes ikke, han har aldri eksistert annet enn i mennreskets forvirrede sinn.

Millioner av mennesker mener det samme. Vil du vite mer? Les bøkene til Sam Harris. Se og lær fra hans foredrag og debatter på Youtube. Der finner du også mannen med skarp tunge, avdøde Christopher Hitchens. Begge burde være en del av opplæringen barna våre får i grunnskolen. Da vil de lære kritisk tenking og evnen til å stå opp i mot menneskehetens mest ødeleggende fenomen. Religion dreper. Kristendommen dreper. Vi mennesker trenger ikke religion. Vi trenger filosofi, livssyn, musikk, kunst, vitenskap.

Jeg har funnet en ro i livet som ateist. Jeg er av de heldige få som er født. På en steinplanet med hav og grønne skoger unik i tid og rom. Vi kjenner ikke noe annet sted der liv finnes i den form vi tar for gitt.

Jeg har ikke noe å tilby mine medmennesker når sorg og død inntreffer, men det er bedre enn å servere de en fantasihistorie med falske håp. Når min tid er over skal jeg returnere til det universet som ga meg livet. Intet visste jeg før fødselen og intet skal jeg vite etter døden kommer. Det holder for meg. Fyll heller tiden på jorda fri fra religionens klamme hånd.

Jeg ønsker meg et sekulært samfunn der friheten til å tenke å tro er individets rett. Jeg vil alltid forsvare enhvers rett til å tro. Jeg vil alltid hevde min rett til å kritisere og latterliggjøre den skriften de baserer sin tro på.

Gud er en vrangforestilling og bibelen er uegnet som moralsk fundament. Vi kan som kritisk tenkende mennesker legge begge til side og sammen bygge et bedre samfunn. Mange har begynt og noen har dessverre mistet livet, brutalt drept av religiøse fanatikere. Drap med religion som argument, mye likt kristningen av Norge.
